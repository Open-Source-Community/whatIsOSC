يعنى ايه OSC؟
يعنى open source community.
يعنى ايه open source community؟ يعنى ايه open source أصلاً؟
سؤال كويس...
حضرتك احنا مجتمع مؤمن بالبرمجيات مفتوحة المصدر والsoftware الحر.
وعندنا PR HR FR media وسياحة وفنادق.
الPR حضرتك اللى هما الواجهة اللى بتتعامل مع ال...
*مقاطعة*
بطل رغى... محدش فاهم منك حاجة.

بكل بساطة.
احنا مين؟ احنا ناس مؤمنة بالبرمجيات الحرة. (لينكس وكدا)
عايزين ايه؟ عايزين حاجتين...
-الحاجة الأولى: نمحى الجهل اللى فى الكلية عن الopen source. عن طريق videos و tutorials.
-الحاجة التانية: نعمل برامج ومشاريع open source, ونوفر المناخ والبيئة المناسبة عشان الناس تعمل مشاريع open source.
Y
ليه مشاريع open source؟
عشان نعوض حاجة ناقصة فى التعليم.

سواءً التعليم فى الكلية كمناهج وكدا. أو التعليم اللى بعض الأسر والactivities بتقدمه زى ACM.

جدد: ملكش دعوة بACM.

آدم: منكرش ان ACM هى اللى علمت الكلية كلها لغة C++, وproblem solving وما شابه. وأنا من الناس اللى لولا ACM كان زمانى بكتب حمادة.
بس فى حاجة ناقصة: محدش علمنا ازاى نطلع مشاريع وبرامج حقيقية.
دا غير ان حياتنا ضاعت بنحاول نرضى الUVA عشان فى space زيادة.
عموماً ACM ليهم هدف, وناجحين جداً فى الهدف بتاعهم. محدش يقدر يعيب عليهم.

عشان كدا OSC بدل متعض تلطم وتولول على نظام التعليم فى مصر. اخترعت نظام تعليم موازى.

نظام تعليم بيكرة النظرى... مش بنتعلم حاجة إلا لو هنستخدمها.
مش معنى كدا اننا مش بنااخدش وقتنا فى الحاجة اللى بنتعلمها. شايفين أول كام ثانية فى الفيديو اللى فيهم حركات شقية دول؟ اللى عاملة الكلام دا قعدت تتعلم 3D modeling و Animation حوالى 6 أو 7 أسابيع. بس الفرق انها طلعت نتيجة حقيقية من اللى اتعلمته. مش طرشت اللى اتعلمته فى ورقة الإجابة.

نظام تعليم بيكره التكرار... صدقنى العالم مش محتاج انك تعمل برنامج بيشغل مزيكا... فى مئات البرامج والمشاريع بتعمل كدا موجودة بالفعل.
العالم بيتقدم عشان الأجيال بتكمل شغل على الأجيال اللى قبلها... مش بتعمل نفس الشغل تانى.
كفاية بقى مشاريع تتعمل يطلع عينك فيها, وفى الآخر تترمى فى الزبالة والسنة اللى جاية حد تانى هيعمل نفس المشروع تانى... وبردو هيترمى فى الزبالة.

واضح ان اللى بيعلمونا لسة مش عارفين قيميتنا ومش عارفين ان فى كتير من المشاريع العظيمة اللى غيرت العالم والطريقة اللى بنستخدم بيها الكمبيوتر كانوا طلاب فى جامعة.

لينوس تورفالدز اللى عمل لينكس كان طالب فى جامعة, مارك زوكربرج اللى عمل facebook كان طالب فى جامعة. Matt Mullenweg عمل wordPress وهو طالب... وفى من دا كتير.

ربنا أنعم علينا بأننا مش محتاجين أكتر من شاشة وkeyboard عشان نعمل مشاريع عظيمة.
جه الوقت اللى نبطل نضيع فيه مجهود وطاقة.

من الأول تانى عشان رغينا كتير.
احنا مين؟ مجتمع مؤمن بالبرمجيات الحرة. (linux وكدا)
عايزين ايه؟ حاجتين.
الحاجة الأولى: نمحى الجهل اللى فى الكلية عن الopen source software. عن طريق اننا نعمل videos و tutorials.
الحاجة التانية: نعمل مشاريع open source, ونوفر المناخ والبيئة المناسبة عشان الناس تعمل مشاريع open source.
عشان يكملوا على شغل بعض ونخلص من كابوس المشاريع والمجهودات اللى بتترمى فى الزبالة.

OSC. fekra >> afkar.
